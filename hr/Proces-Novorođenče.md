# Proces s novorođenčem

Pretpostavka da je dijete rođeno živo i zdravo. Za područje Grada Zagreba.
Ažurirano, 19.8.2022.

## Službena/Obvezna Prijava rođenja djeteta

1. Nakon rođenja djeteta, bolnica dojavljuje novorođenče u matični ured (kojem bolnica pripada)
1. Matični ured unosi u sustav da dijete "postoji", te se veže na OIB majke
1. Majka treba pristupiti na e-građane s razinom 4. Najjednostavnija je prijava putem mobile ID osobne iskaznice (potrebna je Certilia mobilna aplikacija, uz prethodnu aktivaciju elektroničke osobne iskaznice, https://www.eid.hr/hr/eoi). Uz Certilia mobilnu aplikaciju moguće je elektronski potpisati dokumente, te nije više nužno imati čitač elektroničke osobne iskaznice za provedbu ovog postupka.
1. Majka koristi sustav e-novorođenče za prve korake, definira ime djeteta. Više o procesu - (https://gov.hr/moja-uprava/obitelj-i-zivot/roditeljstvo/prijava-rodjenja-djeteta/326)
1. Otac može pristupiti s razinom 4 na sustav e-građana, servis e-novorođenče, i potvrditi ime djeteta
1. Majka završava proces na e-novorođenču, te je dijete prijavljeno, automatski inicirano izdavanje kartice obveznog zdravstvenog osiguranja za dijete (stiže poštom) i OIB, kao i državni poticaji (https://gov.hr/hr/novcana-potpora-za-novorodjeno-dijete/700)
1. Nakon automatske obrade u osobni pretinac e-građana oba roditelja stiže PDF potvrda o prebivalištu/domovnica/rodni list.

## Opcionalno prijava djeteta na poreznu karticu

1. Jedan ili oba roditelja, mogu putem e-građani, servisa e-porezna prijaviti dijetetov OIB na svoju poreznu karticu
1. Nakon promjene porezne kartice, potrebno je poslati poslodavcu ažuriranu poreznu karticu

## Opcionalno možete izvaditi i osobnu iskaznicu za dijete

1. Donijeti u MUP isprintanu sliku djeteta (nije potrebno uplatiti biljege, prva osobna iskaznica je besplatna, a zahtjev može predati jedan roditelj, bez potrebne pismene suglasnosti drugog roditelja).
[Osobna iskaznica](https://gov.hr/moja-uprava/drzavljanstvo-i-isprave/isprave/osobna-iskaznica/296) traje 5 godina i sadržava samo identifikacijski certifikat (djeca do 5g nemaju pravo potpisnog certifikata)

## Opcionalno, regionalni poticaji

Primjerice za Grad Zagreb, može se putem sustava [e-bebe](https://e-pisarnica.zagreb.hr/ePrijavnicePublicWeb/tab/parents) ukoliko zadovoljavate [uvjete](https://e-pisarnica.zagreb.hr/ePrijavnicePublicWeb/tab/parents)

## Dolazak kući i patronažna sestra

Patronažnoj sestri se automatski pojavljuje novorođena beba u sustavu te kontaktira roditelje, no poželjno je da je roditelji oko mjesec dana prije očekivanog porodao bavijeste te se upoznaju. Moguće je da su roditelji prijavljeni na drugoj adresi nego gdje stvarno žive, pa treba provjeriti da su adrese sve ispravne (patronažna sestra dolazi tamo gdje se fizički nalazite, a ne nužno na adresu navedenu na osobnoj iskaznici). Patronažna sestra dolazi više puta u stan, pomaže, educira (dojenje, držanje, njega pupka, kupanje), radi osnovnu zdravstvenu provjeru bebe (težina i sl.) i to se ponavlja dok ona ne zaključi da više nema potrebe za istim (cca 3-4 tjedna).

## Odabir pedijatra

Potrebno je pronaći doktora - pedijatra koji ima slobodnog mjesta za nove upise, najbolje što prije, ali s okvirno 2 mjeseca bi već trebao biti prvi pregled. Neki pedijatri traže da se upisnica fizički odnese u HZZO - Mihanovićeva, a neki pedijatri upisnicu sami šalju e-mailom
Na prvom pregledu određuju dalje termini cjepljenja te redovni pregled kukova.

## Privatni sektor / opcionalne komercijalne akcije

* [DM](https://www.dm-drogeriemarkt.ba/ba_homepage/bebe_djeca/dm_babybonus_vide/601932/prijava.html) - Poklon paket za trudnice, i još jedan paket za mame (pelene, vlažne maramice, losion za strije, knjižica sa savjetima za bebu...)
* MÜLLER - 15% popusta kod sljedeće kupovine
* Ljekarne švaljek - Poklon za novorođenče, najaviti se telefonom i osobno preuzeti s otpusnim pismom
* HiPP Hrvatska BabyClub - Potrebna [registracija](https://www.hipp.hr/babyclub/registriraj-se/
